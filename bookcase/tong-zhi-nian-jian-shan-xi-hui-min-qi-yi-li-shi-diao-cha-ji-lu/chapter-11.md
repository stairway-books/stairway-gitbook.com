# 十一、兴平县资料（附）

关于兴平县回民起义的事, 我们知道的很少。只是在咸阳县访问到一些有关资料, 请参考咸阳的调查记录。

在文献方面, 有光绪三十三年 (1907) 县人张元际所编的《陕西西安府兴平县乡土志》卷一中的《兵事》三则和卷四中的《人类》一则可参考。又民国二十二年张元际等所编的《校订兴平县志》卷六《人物志》内有几个传与回事有关。卷八《杂识志》中, 《兵事》一门亦略有记载。兹把这些资料列录于下, 以供参考。

一、《兴平县乡土志・兵事门》三则:

“同治元年五月, 华州回匪以购竹起衅, 而泾阳之永乐, 咸阳之渭城、苏家沟各回匪蔓延为叛。本境东乡北吴村, 西乡板桥村回党应之。乡人集团堵战, 屡获小胜。回愤甚, 破村薰窨,蹂躏无虚日, 县东关因之失守。

县东北二十里有武帝陵, 陵左右留位各村团民尤众。忽因回匪突至, 意欲作登高制下之势, 蚁附其上。奈上无女墙, 回以抬炮轰击, 乡民血战半日, 剖胸决脰。回匪虽有毙者, 团民死亡七八焉。至今乡人壮之, 立祠以祀。

邑西南龙过村渡, 为周至入本境之道。同治三年, 发逆蓝酋由南山田峪口突出, 周至失守, 延侵本境。多忠勇公统大军围攻, 复使罗军门驻兵渡南。以防北窜。盖此地由本境西南至周至, 由周至北至马嵬, 达礼泉、赴乾州, 乃必经者。然马嵬北有黄山深沟, 南有山下涌泉, 南能北固, 均可伏兵以遏窜逆之路, 与龙过村渡同一要地云。”

二、《兴平县乡土志・人类门》一则:

“自唐郭令公见回纥于泾阳 (地在泾阳北三里, 距本境九十余里), 不战而和, 关中遂有回种。自宋宣和中, 回鹘入贡, 散之陕西州县, 本境遂有回种。东乡北吴村、西乡板桥, 群居杂处, 久则间与汉民为难。同治元年五月, 华州回匪变作, 乡人愤而驱之, 伊亦自知不能安居, 携眷东窜, 以投伊党。所遗田宅, 名为 ‘叛产’, 后分给民间耕住。”

三、《兴平县志人物志》内四则。其中第三则可与咸阳所调查到的资料相参考。

“边献璧, 字仲璋, 庠生, 留位村人。元年六月, 咸阳贼西向, 村集团御之, 远近附者五、六千人, 推献壁与贡生边辅为团总。二生晓兵法, 有方略。团长边登元以贼逼近, 违令率众趋茂陵, 壁不得已, 命其子从德以从, 与辅留守。从德与登元皆败死陵上。贼乘胜攻村, 献璧奋力斫数贼, 力竭被戕, 年六十二。囗收余众, 与生员边之杰、边长庆等击贼出之, 村中男女皆得全。

边登元、边盛贵、边登瀛、边文同、边文镜、黄浩者, 皆留位村人。村俗尚猛劲, 六人者尤以勇闻, 众推为团长。登元既违团总令, 邀贼茂陵, 登瀛等从之, 别部长边恒益、边维新、边文典、董海忠、董登义、董明治、董玉顺亦率所部继进。先踞陵巅, 贼至环围, 六人者率众下击。自晨至昃, 杀贼二百余,皆负重伤, 刀矛尽折, 犹徒手搏战。团丁无火器, 贼以抬炮轰之, 遂败。贼恨其健斗也, 缚著树支解而死, 皆大骂不已。从死者边招诚等九十余人。而子孝村冯俊、张家村马天兴、费家庄费道春、礼到村吴大春、一将村马彦交、杨村马世英、陈良村符君清, 南市村牛遇泰、魏家泉冯有北、韩寨薛天元、井王村王居义、店张鲁从道, 皆以团长率众来会, 战死陵下, 从死者数十人。同治元年六月二十八日事也。有刘斌者, 固原人, 久客留位村, 充队长, 是日战犹猛, 手杀数贼乃死。

薛润、周汉章, 苟家坡人; 王惠元, 西史村人; 曹映东, 索寨人。皆庠生。李顺玉, 址坊头人, 武生。回变时, 四村之豪周士清、曹天保等, 集义勇二千, 五生为帅, 军声大振, 附者近万人。六月, 贼攻咸阳急, 润等结武功团总武庠王维墉、胡宗海会师往援。大战城西, 贼稍衄, 然团勇皆齐民, 持梃杖, 杂以耰锄锹锸。贼用巨炮轰之, 遂大败, 死数百人。五生身先督战, 与周士清、曹天保、薛德用、王智皆陷阵死。王维墉、胡宗海亦各以其众战殁。咸阳人哀之, 立祠祭祀, 称曰: ‘平陵五烈士’。王惠元尤精武艺, 善用铁镖, 百步击人。是日喋血鏖斗,杀贼尤多。

马学正, 豆马村人。村立七团, 学正总之, 马虎为副。许生义、许魁陵、张思行、马喜风、高孟孝、赵万魁分领各团。元年六月, 贼大至, 贼目余彦容者, 与学正旧好, 呼约和, 学正大骂, 遂遇害。死者千余。惟赵社遁免。贼死一、二百余人。时马堪村武生史怀清亦战死村外, 油郭堡生员郭遴亦同时战殁东关焉。

王心如曰: “回匪攻堡, 见守者难犯, 则遣索布、茶、金、马。与之, 则以红布披肩而呼曰: ‘汉儿降矣’, 谓之‘挂红’。愚民多挂红苟免。而义烈之士, 每拼死同尽, 如学正等所为者,可哀也。嗟乎! 春秋城下之盟, 宋室约和之祸, 岂草野所及闻哉?

四、《兴平县志杂识志》内二则:

“同治元年, 蓝二顺犯县城, 县令倪公人坰捍御有方, 城得无恙。

同治元年, 回部自华、渭鼓行而西, 躏三原, 搏泾阳, 巢窟渭城 (咸阳地名), 分党犯兴平城, 连陷东、西关, 城危甚。会天大雾, 咫尺莫辨, 城上用巨炮轰之, 贼乃退。计回乱数年,丁壮练团致毙与妇女骂贼而殒者过二千人, 见于王令《士女志》, 其他仓猝遇贼聚而歼旃者又数千人, 鸣呼惨已!”

---
